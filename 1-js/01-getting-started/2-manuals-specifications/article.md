
# Manuali e Specifiche

L'obiettivo di questo *tutorial* è quello di aiutarti ad apprendere il linguaggio gradualmente. Una volta che avrai familiarizzato con le basi avrai bisogno di ulteriori risorse.

## Specifiche

[La specifica ECMA-262](https://www.ecma-international.org/publications/standards/Ecma-262.htm) contiene informazioni più dettagliate, approfondite e formalizzate riguardo JavaScript. E' la definizione stessa del linguaggio.

Iniziare a studiare dalla formalizzazione può risultare difficile all'inizio. Quindi se avete bisogno di una sorgente affidabile e formale riguardo i dettagli del linguaggio, la specifica è il posto in cui cercare. Ma non è una risorsa comoda da consultare per i problemi di tutti i giorni.

Ogni anno viene rilasciata una nuova specifica. E' possibile trovare l'ultima bozza all'indirizzo <https://tc39.es/ecma262/>.

Per leggere delle più recenti caratteristiche, incluse quelle considerate "quasi standard" (definite "stage 3"), potete consultare <https://github.com/tc39/proposals>.

Inoltre, se state sviluppando in ambiente browser, ci sono ulteriori specifiche che verranno analizzate nella [seconda parte](info:browser-environment) del tutorial.

## Manuali

- **MDN (Mozilla) JavaScript Reference** è un manuale con esempi ed altre informazioni utili. E' ottimo per avere informazioni dettagliate riguardo le funzioni e i metodi del linguaggio.

    Può essere consultato al link <https://developer.mozilla.org/en-US/docs/Web/JavaScript/Reference>.

    Anche se, è più semplice eseguire una ricerca online. E' sufficiente inserire il termine "MDN" nella stringa da ricercare, e.g. <https://google.com/search?q=MDN+parseInt> per ricercare la funzione `parseInt`.


- **MSDN** – Manuale Microsoft con molte informazioni, incluso JavaScript (a cui viene fatto riferimento con il termine JScript). Se si ha bisogno di ottenere qualche informazione specifica per Internet Explorer, meglio consultare la guida: <http://msdn.microsoft.com/>.

    Possiamo anche effettuare una ricerca online con frasi come "RegExp MSDN" o "RegExp MSDN jscript".

## Tabelle di compatibilità

JavaScript è un linguaggio in via di sviluppo, per questo vengono aggiunte regolarmente nuove funzionalità.

Per verificare il loro supporto da parte dei browser, si possono consultare:

- <http://caniuse.com> - per visualizzare tabelle di supporto per ogni caratteristica, ad esempio per visualizzare le funzioni di crittografia: <http://caniuse.com/#feat=cryptography>.
- <https://kangax.github.io/compat-table> - una tabella con le caratteristiche del linguaggio e i motori che le supportano.

Tutte le risorse elencate finora sono utili nella sviluppo di tutti i giorni, in quanto contengono ottime informazioni riguardo i dettagli del linguaggio, il loro supporto etc.

Ti consiglio quindi di tenerle a portata di mano (in alternativa puoi consultare questa pagina), nel caso dovessi avere bisogno di informazioni dettagliate riguardo qualche caratteristica particolare.
